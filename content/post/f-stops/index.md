---
weight: 100
title: "מספרי צמצם, תחנות צמצם ומה שביניהם"
#title_align: "left"
summary: "מה הם באמת מספרי הצמצם שכולנו מכירים ואיך הגיעו אליהם"
date: 2020-09-28
draft: false

# authors: 
#   - "eran"

profile: false
math: true

# taxonomies
categories: 
  - "העשרה"

# tags:
#   - "Photos"
#   - "Game"
#   - "React"
#   - "Python"
#   - "New"

featured: true

---

כולנו מכירים את תספרי הצמצם (ה-f-numbers) שהם אולי הנתון המשמעותי ביותר במשלוש החשיפה המוכר. בעלי הזיכרון הטוב בינינו אפילו זוכרים בע"פ את תחנות הצמצם (ה-f-stops) הסטנדרטיות וכן שדילוג בין כל שתי תחנות מגדיל או מקטין את החשיפה פי שתיים. ותזכורת למי ששכח:
|32|22|16|11|8|5.6|4|2.8|2|1.4|1|
|--|--|--|--|-|---|-|---|-|---|-|

אבל איך הגיעו למספרים המוזרים האלו ולמה בחרו דווקא בהם? ההסבר דורש מעט מתמטיקה אבל הוא באמת לא מסובך.

## מספרי צמצם
מספר הצמצם (ה- f-number, מסומן ע"י האות N) מציין את היחס בין אורך המוקד (f) לקוטר החריר בצמצם (D) דרכו עובר האור. כלומר: $$N = \frac{f}{D}$$
לדוגמה, עבור עדשה עם אורך מוקד 50mm וחריר בקוטר 25mm נקבל מספר צמצם $N = \frac{50}{25} = 2$.  
יש לכך שתי משמעויות מעניינות:
* ככל שאורך המוקד של העדשה גדול יותר כך צריך חריר הצמצם להיות גדול יותר כדי לקבל F-number מסוים. למשל כדי לקבל f1.8 בעדשת 500mm חריר הצמצם צריך להיות בקוטר 277mm מה שכמובן מחייב עדשה ענקית. זו הסיבה שעדשות ארוכות עם צמצם רחב הן גדולות יקרות.
* בעדשות זום עם צמצם קבוע, חריר הצמצם נפתח יותר ויותר ככל שאורך המוקד עולה כדי לשמור על יחס קבוע בין אורך המוקד לקוטר הצמצם. אפשר לראות זאת בבירור אם מסתכלים מלפנים לתוך עדשת זום, תוך כדי שינוי אורך המוקד שלה.

## תחנות צמצם
תחנות הצמצם (ה-f-stops) הן מספרי צמצם (f-numbers) שבין כל שתיים מהן כמות האור המגיעה אל החיישן גדלה פי שתיים.  
עבור אורך מוקד מסוים, כמות האור העוברת דרך העדשה נקבעת אך ורק ע"י שטח חריר הצמצם. ככל ששטח החריר גדול יותר כך יגיע יותר אור יעבור דרך העדשה אל החיישן, ככל שהוא קטן יותר כך יעבור פחות אור. באופן אינטואיטיבי, אם נרצה להכפיל את כמות האור המגיע דרך העדשה אל החיישן נצטרך להכפיל את שטח החריר. עכשיו הזמן להיזכר שחריר הצמצם הוא בקירוב עיגול ושיטחו קשור לקוטרו לפי הנוסחה: $$A = \pi (\frac{D}{2})^2 = \pi \frac{D^2}{4}$$ ומכאן נגזרת הנוסחה ההפוכה: $$D = 2 \sqrt{\frac{A}{\pi}} = \frac{2}{\sqrt{\pi}} \sqrt{A}$$  
עכשיו נשים לב שאם A קטן בחצי אז d יקטן בשורש חצי, כי: $$ \frac{2}{\sqrt{\pi}} \sqrt{\frac{A}{2}} = \sqrt{\frac{1}{2}} \cdot (\frac{2}{\sqrt{\pi}} \sqrt{A}) = \sqrt{\frac{1}{2}} \cdot D $$
ואם נחבר את זה ביחד עם הנוסחה של ה-f-number נקבל:$$ \frac {N}{\sqrt{\frac{1}{2}}D} = \sqrt{2}\frac{l}{D}$$
{{< alert note >}}
משמעות התוצאה הזו, במילים פשוטות, היא שאם **נגדיל** את שטחו של חריר הצמצם פי שתיים, כלומר נעביר פי שתיים יותר אור דרך העדשה **נקטין** את מספר הצמצם פי **שורש 2**. ולהפך, אם **נקטין** את שטחו של חריר הצמצם פי שתיים, כלומר נעביר חצי מכמות האור דרך העדשה **נגדיל** את מספר הצמצם פי **שורש 2**. 
{{< /alert >}}

עכשיו כל שנותר הוא להשתמש בנוסחאות האלו כדי לחשב את תחנות הצמצם. נקודת ההתחלה נבחרה באופן שרירותי להיות f1, שבה, כזכור, קוטר חריר הצמצם שווה לאורך המוקד של העדשה. ושטח החריר יהיה A כלשהו לפי הנוסחה שלמעלה.  
עכשיו מתקיים:
|שטח החריר       | f-stop | הסבר                                               |
|:--------------:|:------:|---------------------------------------------------:|
|A               | 1      | התחנה הראשונה נקבעה באופן שרירותי כ-f1             |
|$ \frac{A}{2}$  | 1.4    | שטח החריר קטן פי 2 ולכן מספר הצמצם גדל פי שורש 2   |
|$ \frac{A}{4}$  | 2      | שטח החריר קטן פי 4 ולכן מספר הצמצם גדל פי שורש 4   |
|$ \frac{A}{8}$  | 2.8    | שטח החריר קטן פי 8 ולכן מספר הצמצם גדל פי שורש 8   |
|$ \frac{A}{16}$ | 4      | שטח החריר קטן פי 16 ולכן מספר הצמצם גדל פי שורש 16 |
|$ \frac{A}{32}$ | 5.6    | שטח החריר קטן פי 32 ולכן מספר הצמצם גדל פי שורש 32 |
|$ \frac{A}{64}$ | 8      | שטח החריר קטן פי 64 ולכן מספר הצמצם גדל פי שורש 64 |


נראה לי שבשלב זה העיקרון די ברור, וזו הסיבה שתחנות הצמצם הן בעצם שורשים של חזקות של המספר שתיים.

  
  
    