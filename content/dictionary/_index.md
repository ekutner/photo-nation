---
weight: 10
title: "מילון מושגים"
#title_align: "left"
date: 2020-09-01
draft: false

authors: 
  - "eran"

profile: false
#math: true

toc: true

---

## אורך מוקד - Focal Length
אורך המוקד של עדשה מוגדר כמרחק בין המרכז האפקטיבי של העדשה למישור בו ימוקד אור שמגיע מאינסוף. 
ככל שאורך המוקד קצר יותר כך שדה הראיה של העדשה יהיה גדול יותר.  
בעולם הצילום נהוג למדוד את אורך העדשה במ"מ ובהתאמה למצלמות Full Frame. 
כאשר מחשבים את אורך העדשה האפקטיבי על חיישן שאינו Full Frame יש לכפול ב-Crop Factor של החיישן.
למשל, עדשת 50מ"מ שתותקן על חיישן APS-C בעל Crop Factor של 1.5 תייצר שדה ראיה זהה לזה של עדשת 75מ"מ על חיישן Full Frame.  
נהוג לחלק את העדשות לשלושה תחומים לפי אורכן:
* עדשות רחבות - קצרות מ-50 מ"מ מתאפיינות בשדה ראיה רחב
* עדשות נורמליות - עדשות באורך 50מ"מ (אם כי קיימות גם גרסאות אחרות). שדה הראיה שלהן אמור ליצג את שדה הראיה האנושי.
* עדשות טלה - עדשות ארוכות מ-50 מ"מ. מתאפיינות בשדה ראיה צר.
 
## עקיפה - דיפרקציה - Diffraction
דיפרקציה (עקיפה בעברית) היא תופעה פיזיקלית הגורמת הנובעת מהאופי הגלי של האור ופוגעת בחדות של התמונה ככל שמפתח הצמצם קטן יותר (כלומר הצמצם סגור יותר).
התופעה תלויה בגודל הפיזי של כל פיקסל בחיישן, במפתח הצמצם ובאורך הגל של האור, כלומר צבעים שונים יתחילו להראות בעיה במפתחי צמצם שונים.  
ככלל אצבע, מומלץ להשאר מתחת ל-f16 במצלמות full frame ומתחת ל-f13 במצלמות crop אבל החישוב המדוייק הוא מורכב יותר ובמצלמות עם רזולוציה גבוה הגבול נמוך יותר.


## הערמת פוקוס - Focus Stacking
טכניקה המאפשרת את הגדלת עומק השדה בתמונה ע"י מיזוג של מספר תמונות, שצולמו עם נקודות פוקוס שונות, בתוכנת עריכה כמו פוטושופ.
ראו הסבר מפורט במאמר על [עומק השדה](/post/dof/#כשעומק-השדה-אינו-מספיק)
 
## חשיפה לימין - Expose To The Right - ETTR
ראו [ETTR](/post/ettr).


## טווח דינמי - Dynamic Range
הטווח הדינמי של חיישן המצלמה (הסנסור) הוא הטווח בתחנות צמצם (f-stops) בין האזור הבהיר ביותר בתמונה לכהה ביותר, שהחיישן מסוגל לקלוט.  

למצלמות המתקדמות ביותר כיום יש טווח דינמי של כ-15 f-stops. כיוון שכל f-stop מכפיל את רמת הבהירות פי שתיים משמעות הטווח הזה היא שהאזור הבהיר ביותר בסצנה יכול להיות עד פי 2<sup>15</sup> (שזה 32,768) יותר בהיר מהאזור הכהה ביותר ועדיין להקלט ע"י החיישן בצורה תקינה. אם הניגודיות בתמונה (הקונטרסט) עולה על 15 f-stops הסנסור יאבד מידע כלשהו מהסצנה. לצורך השוואה, לעין האנושית יש טווח דינמי של כ-20 f-stops, כלומר האזור הבהיר ביותר יכול להיות בהיר פי כמיליון יותר מהכהה ביותר. לכן סצינות שניתן לראות בעין ללא בעיה מיוחדת עדיין עלולות להוות אתגר משמעותי למצלמות.
התופעה של קטימת המידע מהסצנה נקראת [Clipping](#קטימה---clipping) ובמקרים רבים היא הרסנית לתמונה. ניתן למזער אותה ע"י בחירה נכונה של נתוני החשיפה, ע"י צילום מספר תמונות בנתוני חשיפה שונים (Bracketing) וחיבור שלהם בשלב העריכה או ע"י שימוש בפיטרים מדורגים Graduated Neutral Density או GND בקיצור.  
ראו גם [ETTR](/post/ettr).


## מעגל הטעות - Circle of Confusion - CoC
ראו הסבר מפורט במאמר על [עומק השדה](/post/dof/#מה-זה-עומק-שדה)


## מרחק היפרפוקלי - Hyperfocal Distance
מרחק נקודת הפוקוס שבה עומק השדה הוא הגדול ביותר האפשרי. במרחק זה עומק השדה נמשך מחצי המרחק ההיפרפוקלי ועד אינסוף.
ראו הסבר מפורט במאמר על [עומק השדה](/post/dof/#מה-זה-עומק-שדה)


## עומק שדה - Depth of Field - DoF
עומק השדה הוא האזור שנמצא לפני ואחרי מישור הפוקוס של התמונה ושומר על "חדות סבירה". 
ההגדרה של חדות סבירה תלויה ב[מעגל הטעות](#מעגל-הטעות---Circle-of-Confusion---CoC).
ראו הסבר מפורט במאמר על [עומק השדה](/post/dof/#מרחק-היפרפוקאלי---Hyperfocal-Distance)


## קטימה - Clipping
מצב בו הטווח הדינמי של חיישן המצלמה אינו מספיק רחב כדי להתמודד עם הניגודיות של הסצנה וחלק מהמידע בסצנה נקטם ואינו נרשם לקובץ התמונה. כאשר המידע שנקטם הוא בחלקים הבהירים הם נקראים "שרופים" (Burned/Blowen highlights) ובמצב זה כל הגוונים הבהירים יותר מקצה הטווח הדינמי יירשמו כלבנים לגמרי.כאשר המידע שנקטם נמצא באזורים הכהים הם נקראים "מעוכים" (Crushed shadows) ובמצב זה כל הגוונים הכהים מקצה הטווח הדינמי יירשמו כשחורים לגמרי.
מידע נוסף בערך [טווח דינמי](#טווח-דינמי---dynamic-range).


## תחנות צמצם ומספרי צמצם - f-stops and f-numbers
ראו [מספרי צמצם, תחנות צמצם ומה שביניהם](/post/f-stops).
